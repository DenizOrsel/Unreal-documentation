**Unreal Engine ücretsiz mi? Nereden indirebilirim?**  
---
・Unreal Engine, tamamiyle ücretsiz olarak geliştiricilerin kullanımına sunulmuştur. Bununla beraber Unreal engine kullanarak yaptığınız bir projeden 1 Milyon Dolar gelir elde ederseniz kazancınızın %5 ini Epic Games şirketine ödemekle yükümlü oluyorsunuz.  
・Oyun motorunu indirmek için https://www.unrealengine.com/en-US/download linkine tıklayıp creators license seçeneğinin altındaki Download butonuna basmanız yeterli.  
  
**Unreal Engine kac GB ve bilgisayarım kaldırır mı?**  
---
・Unreal oyun motorunu çalıştırmak için en azından *NVIDIA GTX 660Ti* veya *AMD R7 250* ekran kartı, 8 GB sistem belleği ve 4 çekirdekli işlemciye sahip olmanızı tavsiye ederiz. Oyun motoru daha düşük sistemlerde de çalışabilir fakat kullanımında aksaklıklar yaşamanız oldukça muhtemeldir. Oyun motoru sisteminizde 15 GB civarı yer kaplamaktadır. Tabi ki oluşturacağınız projelerin içeriği ve sayısına göre bu değer artacaktır.  
  
**Unreal mı Unity mi?**  
---
・Türkçe kaynağın daha çok olması, sistem gereksinimlerinin daha düşük olması ve özellikle 2D oyunlara yönelik araçlara daha çok sahip olması bakımından Unity oyun motoru Türk geliştiriciler arasında daha çok rabet görmektedir.  
  
Bununla beraber Epic Games'in Unreal kullanıcılarına sunduğu kolaylıklar özellikle 3D projelerde pekçok avantaj sağlamakta. Bu iki oyun motoru arasında seçim yaparken İngilizce bilginizin yeterliliğine, yapacağınız projenin türüne *(2D - 3D)* ve programlama bilginize göre *(Unity C# - Unreal C++)* seçim yapmanızı tavsiye ederiz.  
  
**Unreal ile programlama bilmeden oyun geliştirebilir miyim?**  
---
・Tamamiyle mağazadan indirebileceğiniz hazır projeleri kullanmadığınız sürece geliştiremezsiniz. Unreal içeriğinde ücretsiz olarak Blueprint adında bir görsel programlama dilini sizlere sunmaktadır. Fakat Blueprint sisteminde yine programlama kavramlarına aşina olmanız gerekmektedir.  
  
**Unreal'ı nereden öğrenebilirim? Hangi kursları önerirsiniz?**  
---
・Unreal'ı ücretsiz olarak *YouTube* videolarından öğrenebilir veya *Udemy* üzerinden ücretli kurslara kayıt olabilirsiniz. Kendinizi geliştirirken takıldığınız noktalarda **#Unreal-geliştiricileri** kanalında sorularınızı sorabilirsiniz.  
*Udemy* üzerinde özellikle *GameDev.Tv* nin sunduğu "*Unreal Engine Blueprint Game Developer*" öğrenim setini tavsiye ediyoruz ( https://www.udemy.com/course/unrealblueprint/ ).  
  
**Multiplayer oyun Nasıl yapılır?**  
---
・Bu soru; yeni başlayan geliştiricilerin sıklıkla sorduğu sorulardan. Nedeni ise genellikle oyun geliştirmeye yeni başlayan kişilerin bu tarz oyunlara ilgi duymasından kaynaklanıyor. Fakat burada dikkat edilmesi gereken nokta bu işe yeni başlayan kimselerin *multiplayer* projelerden uzak durmasının gerekliliğidir. Oyun motoru farketmeksizin öncelikle kazanılması gereken temel tecrübeler bulunmakta. Ve bu tecrübeleri en sade anlatım biçimiyle *single player* oyun projelerini oluşturarak edinebilirsiniz. Bununla beraber eğer ki tek kişilik oyunlarda yeterince tecrübe sahibi olduğunuzu düşünüyorsanız size *Cedric Neukirchen*'in düzenlediği dökümanı tavsiye ediyoruz. (http://cedric-neukirchen.net/Downloads/Compendium/UE4_Network_Compendium_by_Cedric_eXi_Neukirchen.pdf)  
  
**Birden fazla kişi ile aynı projede nasıl çalışılır?**  
---
・Grup halinde bir çalışma yapmak istiyorsanız bunu kaynak kontrolcü kullanarak yapabilirsiniz. *Unreal Engine* için önde gelen iki sistem  *Perforce* ve *Git* tir. Ücretsiz olması bakımından *Git* i tavsiye ediyoruz.  
  
Aslında tek kişilik projelerde de *Git* kullanabilirsiniz. *Git* sistemi bilgisayarınıza yüklendikten sonra çeşitli komutlarla dizinlerinizi derleyebilirsiniz. Bununla beraber *GitHub* kullanarak kaynak yönetimini *Microsoft* sunucularına taşımanızda pekala mümkün.  
